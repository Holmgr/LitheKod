+++
title = "NWERC 2015"
date  = "2015-11-02"
+++

Nu är det äntligen dags!
För andra och sista gången (så vitt vi vet) kommer IDA och LiTHe kod arrangera NWERC!
Till detta behöver vi tappra själar som kan ge våra ca 300 gäster från runt om Europa en fantastisk upplevelse.

Nwerc äger rum den 27:e till 29:e november

Vill du veta mer om tävlingen, besök [nwerc.eu](http://www.nwerc.eu/)
Anmäl dig här: [till registrering](https://docs.google.com/forms/d/14oMHhiOFVaeLS38A752UxP7-IYNVz3GrdXUeqwmdvNE/viewform?usp=send_form)


**Notera: All information är preliminär och kan komma att ändras**

## Ersättning
Varför ska du hjälpa till med detta fantastiska evenemang?
Under helgen kommer ett volontärsområde finnas tillgängligt till alla volontärer.
Här kommer det finnas vilorum och underhållning så som tv-spel och brädspel.
Det kommer också serveras fika och mat (beräkna en måltid per 6 timmars arbete).
Det enda vi ber om är att ni kan hjälpa till om extra arbetskraft behövs.


Vi kommer också att hålla i någon form av tackfest.
Mer info om detta kommer ut senare.

## Roller

### Förberedelser

Inför NWERC behöver många saker göras.
Till exempel ska ID-brickor förberedas och sorteras, ballongsnören klippas, saker inköpas och området förberedas.
Jobbet utförs huvudsakligen 26/11 - 27/11 eller tidigare samma vecka.

### Mottagning och registering
Under fredag och lördag kommer vi ta emot våra ca 300 gäster.
Dessa ska prickas av och tilldelas tröjor samt goodiebags.


Under lördagen kommer våra gäster få besöka museer och Linköpings stad.
Till detta behöver vi några som hjälper till och ser till att allt går smärtfritt.
Jobbet utförs fredag kväll och lördag morgon och eftermiddag.

### Servering

Vi kommer under fredag och söndag servera öl och vin i ljusgården, frukost till deltagare lördag, söndag och måndag morgon samt fika till volontärerna under hela helgen.
Vi kommer också att erbjuda fika i ljusgården under tävlingen.


Till detta krävs några vänliga själar som kan se till att alkoholen flyter, att brödet rullar och att lokalerna samtidigt hålls städade.
Jobbet utförs under hela helgen.

### Bilkörning

Under fredagen kommer vi att erbjuda skjuts för att se till att alla deltagare tar sig till universitetet.
Vi kommer också ha en bil tillgänglig under hela helgen.


För jobbet krävs körkort.
Jobbet utförs huvudsakligen på fredag kväll men eventuellt kortare pass under helgen.

### Vakt

Vi erbjuder våra deltagare sovplatser under helgen.
För detta krävs två vakter under natten samt vakter till området under tider då salarna är tillgängliga.
Under tävling kommer lokalerna vara låsta och inget vaktande behövs.
Nattpassen kommer att hållas under 6 timmar.

Alla nattvakter kommer få en snabb säkerhetsutbildning.

Vi kommer också tillhandahålla duschar under specifika tider.
För detta krävs personer på plats.

Jobbet utförs under hela helgen men huvudsakligen under natten.

### Städning

Viss städning krävs av tävlingsområde, ljusgården, volontärsområde och sovområde.
Detta innefattar till exempel tömning av soptunnor och skräpplockning.
Ingen städning av toaletter kommer förekomma.

Till jobbet ingår det att ställa i ordning sovplats och tävlingsområde före och efter användning.
De gäster som sover över förväntas städa efter sig men eventuell komplettering kan behövas.

Jobbet utförs under hela helgen.

### Tävling

Varje lag får en ballong för varje uppgift de klarar av.
För detta krävs hurtiga ungdomar med spring i benen och lätta fötter samt personer som kan hantera en heliumtank.

Lagen kan också skriva ut papper med kod. För detta krävs minst en person vid varje skrivare som delar ut papper till det lag som skrev ut koden.

Jobbet utförs under provskrivningen lördag morgon samt under tävlingen söndag förmiddag till eftermiddag.

### Frågor
Har du några frågor angående att jobba under NWERC, kontakta verks@lithekod.se
